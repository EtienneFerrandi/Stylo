

7.  Dicit  etiam  Zacharias  similis*  propheta  : In  die  illo.  Videte  quid dicat, et agnoscite  diem.  Diem quippe ponit pro tempore,  sicut apostolus  : Ecce nunc tempus acceptable,  ecce nunc dies salutis.  Quid ergo  Zacharias ? In  die  illa  erit  locus  apertus  domui  Dauid.  Hoc  est  illud  quod dicebam clausum esse  in uellere,  apertum in area. Erit locus apertus,  erit ecclesia  manifesta.  Quid  est erit  locus  apertus  ? Non  potest  ciuitas abscondi super montem constituta. Erit locus apertus domui Dauid. Et eritin  die  illa, exterminabit  dominus  nomina  simulacrorum  a  terra, et  in  totum  non  erit  illorum  mentio.  Audiant  ista  pagani.  Videant  hoc  fieri quod praedictum est.  Si  amant diuinationem,  agnoscant diuinitatem.  Quid pro  magno  eunt  ad  unum  delirum  mathematicum  de  uno  homine consultum  -  et  plura  falsa  quam uera  dicat  per  casum,  qui  in  falsis  facit occasum  -   ?  Quid  ergo  mathematicum  uult  audire  dicturum  de  uno      homine ?  Audiat deum praedicentem de humano genere.  De terra delentur nomina  idolorum,  scribuntur in caelo nomina Christianorum.

8. Dicat  etiam  Isaias  : Humiliabitur  et  cadet  iniuria  hominum, et exaltabitur dominus  solus  in  illa  die, et omnia  manufacta  abscondent, inferentes in speluncas et cauernas petrarum.  Videte  si non est, uidete  si      non  fit,  uidete  si  mentitur  scriptura.  Quasi  nos  idola  quaeramus  et  non cultores  idolorum  cultores  dei  facere  uelimus,  abscondunt  in  terra, abscondunt   in   spelunca,   abscondunt   in  cauerna  petrae.   Ubi libet abscondant,  inde  eruitur,  cum  in  corde  euertitur*.    Quam  multi deos  suos  falsos  peruersi  absconderunt,  et  correcti  prodiderunt.  Nam      omnino  duo  ipsa  genera hominum uidemus  esse  in ecclesia,  immo  unum inde  genus  in  ecclesia,  alterum  iam  in  uicinitate  ecclesiae,  et  eorum  qui abscondunt,  et  eorum  qui  repellunt  et  proferunt.  Utrumque  genus praedixit  deus.  Audistis  de  genere  abscondentium,  audite  de  genere prodentium atque proicientium  in  ipso  capitulo,  in uno Isaiae  testimonio  :   Exaltabitur,  inquit, dominus  solus  in  illa  die, et  omnia  manufacta abscondent, in speluncas et in cauernas petrarum et in scissuras terrae, afacie  timoris  domini, a  claritate fortitudinis  eius, cum  exsurrexerit confringere  terram.  Quid  est confringere  terram  ?  Terrere  terrenos. Propterea  omnem  audacem,  si  timuerit,  dicimus  timore  confractum.  Non      mirum  quia  terra  timet,  caelum  enim  tonat.  In  scripturis  propheticis tonitrua  sunt.  Ergo  abscondent  illi.  Quid  alii  ?  Etiam  ipsi  a  timore,  sed meliore.  Illi  a  timore  legum  abscondunt,  isti  a  timore  diuinae  legis proferunt  et  proiciunt.  In  utrisque  timor  est,  sed  timore  alii  proficiunt, alii  deficiunt.  De  abscondentibus  audiuimus,  aliud genus  audiamus. In illa  enim  die  expellet  homo  abominationes  suas  argenteas  et  aureas  quas fecerunt.  Mirum est expelli aurum et argentum  :  expellit pietas quod amat impietas. Expellunt abominationes suas, numquid non expellunt et ligneas expellunt  et  testeas,  expellunt  et  lapideas  ?  Tamen  ad  commendationem deuotioris  animi,  expellunt,  inquit, aureas  et argenteas.  Quid  amat,  qui      iam  aurum  non  amat  ?  Quae  damna  timet,  qui  damna  auri argentique non timet  ?  Expellunt abominationes argenteas et aureas quasfecerunt adorare. Vana et noxia illi abscondunt,  illi expellunt :  abominatio tamen tollitur. Tollatur,  atque utinam ut de locis  terrarum,  sic de  cordibus terrenorum.  Per  manus  seruorum  suorum  deus  de  locis  tollat  haec,  per      manum suam de cordibus.

9. Audiamus  etiam  Hieremiam.  Quamuis  hoc  hesterno  etiam  die commemorauerim,  dulce  est  nimis  et  hodie  repetatur  -   non  enim possumus  fastidire  -   : Domine, uirtus mea et auxilium et refugium meumin  die  malorum.  Non  iam  refugium  meum  lapis  et  lignum,  non  iam      refugium  meum aurum  et  argentum,  opera  manuum  hominum.  Non, inquit, confugio ad eos qui fugere non possunt  : Pedes enim habent et nonambulant. Domine, refugium meum in die malorum,  in die temptationum, in die  laboris  huius,  in  die  infirmae  uitae,  in  die  suspiriorum ex  desiderio supernae  Hierusalem.  Quamdiu  enim  non  sumus  ubi  esse  cupimus,  dies      malorum  est.  In  spe  gaudemus,  nondum  in  re.  Inde  et  in  alio  psalmo  : Deduxisti me quia factus es spes mea.  Spes  nostra  in  uia,  cum  ducit.  Et quomodo  refugium  ? Turris fortitudinis  a facie  inimici.  Quid  ergo  de idolis, quid futurum erat ? Ad te,  inquit, gentes uenient ab extremo terraeet dicent : Quomodo mendacia possiderunt patres nostri ? Ipsum quomodo     admiratio  est  filiorum  de  errore  patrum  suorum,  tamquam  dicant  : Quomodo  prudentes  erant  maiores,  quomodo  ista  coluerunt,  quomodo rectitudinem  suam  ante  lignum  et  lapides  curuauerunt,  quomodo relinquentes  a  quo  facti  sunt  possiderunt  uana  quae  fecerunt, quomodo mendacia possiderunt patres nostri ? Quae sunt illa mendacia ? Simulacra,      et  non  est  in  eis  utilitas.  Solent  enim  auaris  nonnullis  uideri aliquando  utilia  mendacia  ;  et  iurat  negotiator  ut  carius  uendat,  in  lucro iurat  ut  acquirat,  in  lucro  mentitur  ut  acquirat,  in  idolo  mentitur  ut pereat.  Nec  in  illis  mendaciis  utilitas  est,  si  ueram et  salubrem  utilitatem cogitemus.  Sed  uel  illa  est  quae  uidetur  hominibus,  quae  putatur  ab      imperitis  ? Hic quid tandem erogas ut fabrum conducas, erogas ut pascas*, erogas ut ornes, erogas ut colloces, erogas  ut sacrifices  ? Totum erogas  ut nihil acquiras, multa perdas ut pereas.

10. Item  Hieremias  : Secundum  uias  gentium  ne  ambulaueritis.  Eia, fratres  mei,  nemo  uestrum  defendat  idola.  Omnis  idoli  defensor  cultori uicinus  est. Secundum  uias gentium  ne  ambulaueritis,  et a signis  caeli nolite metuere, quoniam timent ea aspectus eorum.  Quoniam  legitimum est  gentium timere  a  signis  caeli,  id est eligere  dies  quando  proficiscaris, quando  uxor  ducatur,  quando  tela  erigatur  et  quando  alia*  discindatur, quoniam legitima eorum uana sunt.  Et audi iam de  idolis  : Lignum est desilua excisum, opus fabri et conflatio argenti.  Rem notam uidetur dicere, sed nimis  surdus est cui  dicit.  Excitat eum tamquam a somno, ut uideat et corde quod uidet oculis. Opus fabri et conflatio, argento et auro adornata sunt,  in  incudibus  et clauis firmauerunt ea,  et non  mouebuntur.  Per  se enim  non  mouebuntur  :  mobiles  corpore  portant  immobilem.  Non portarent immobilem mobiles  corpore,  si essent  immobiles  corde. In incudibus et  clauis firmauerunt  ea,  et  non  mouebuntur.  Argentum  caelatum.  Et additum est  : Non ambulabunt. A Tharsis ueniet aurum Ophaz- pretiosum aurum  et  magnum  - , et  manus  artificum*,   opus  artificum  omne,hyacinthum  et purpuram  uestient  ea*. Sublati  tolluntur,  quoniam  non ingrediuntur. Nolite timere ea, quoniam non laedent, et bonum non est in illis.  Sic  dicetis  eis.  Quid  dicemus  eis  ? Dii  qui  caelum  et  terram  non fecerunt,  pereant  de  terra  et  de  sub  caelo.  Quid  est sic  dicetis  eis  ? Christiani  estis,  prophetam  auditis  :  sic  dicite  eis,  nolite  tacere. Dii qui caelum et terram non fecerunt, pereant de terra et de sub caelo.  Numquid de  caelo,  ubi  numquam  fuerunt  ?  Aduertant  ista praedicta  et  illi  cultores, aduertant  et  credant.  Pereant  isti  de  sub  caelo,  illi  scribantur  in  caelo. Certe sic dicitis eis*  ; nolite seduci ab eis qui dicunt :  ‘Nec colas nec derideas’.  Accipe  potius,  Christiane,  prophetam  ;  deum  audi  potius  per prophetam  : Dicetis eis : dii qui caelum et terram non fecerunt, pereant de terra et de sub caelo isto.  Et  tamquam  diceret  :  ‘Quem  colam,  cum  illi perierint  ? ’, Deus fecit caelum et terram in  uirtute sua.  Quid  uis  colere terram,  cum  terra  et  in  terra  et tu  factus  ex  terra,  habes  deum  fundantem terram  ?  Non  a  te  recessit  opere,  non  est  alienus  et  a  corde.  Ipse  fecit quod  calcas,  ipse  fecit  quod  suspicis,  ipse  est  in  quem  credis. Deus fecit terram  in  uirtute  sua, fundauit orbem  terrae  in sapientia sua.  Forte  de Christo  non  dixit  qui  dixit  : Deus fecit terram  in  uirtute  sua, fundauit orbem terrae in sapientia sua  ?  Paulum  apostolum  audi  : Christum  dei uirtutem et dei sapientiam. Extendit caelum et multitudinem aquarum in caelo et eduxit nubes ab extremo terrae, fulgura in imbres fecit et eduxit lumen  de  thesauris  suis. Fatuatus  est omnis  homo  ab  scientia  sua,  et confusus est omnis artifex super sculptilia sua, quoniam mendacia conflauerunt, non est spiritus in eis. Vana sunt, opera illusa, in tempore uisitationis suae interibunt.  Intereunt  falsi  dii,  sed tu  non  remansisti  sine deo  uero,  si  sis  Iacob filius  minor,  cui  seruit maior.  Pereant dii  falsi,  tene tu uerum.  Audi enim quid sequatur  : Non est huiusmodi portio Iacob.  Ista uana,  isti  dii  falsi  peribunt,  sed  non  perit  portio  Iacob. Portio  Iacob :hereditas  Iacob.  Hereditas  Iacob  quam  dat  deus,  an  ipse  deus  ?  Audeo dicere  quia  ipse  deus.  Accipio  psalmum,  euidens  sententia  est  : Domine,pars hereditatis meae. Non est huiusmodi portio Iacob, quoniam qui finxit uniuersa, hic est hereditas eius, dominus nomen eius.

11. Audiuimus  praedicta,  quae  futura  sint  idolis  ;  audiamus  praecepta, quae facienda  sunt idolis.  Nemo dicat  :  ‘Peritura < ...> ’. <Peritura*>  certe dicta  sunt simulacra  :  perdat  ille*. Tu quid frangis  ?  Sed  deus per illos  ea uoluit perdere,  quos  noluit perire. Et inducet te,  inquit, ad amorrhaeum et ethaeum  et pheresaeum  et  chananaeum  et  gergezaeum  et  euaeum  et iebusaeum, et exteram eos. Non adorabis deos illorum neque seruies eis.Non  facies  secundum  opera  ipsorum,  sed  deponendo  depones  et confringendo  confringes  simulacra  eorum.  Et  : Ecce  ego  eiciam  ante faciem uestram amorrhaeum, chananaeum et ethaeum et pherezaeum et euaeum  et  gergezaeum  et  iebuzaeum. Ne ponas  testamentum  cum  eis insidentibus terram, in quam introibis ad eos, ne sit tibi offensio in uobis. Aras  eorum  deponetis  et  titulos  eorum  confringetis  et  lucos  eorum excidetis. Non enim adorabitis deos alienos. Dominus enim deus zelans est,  nomen  eius deus zelator.  Audite,  fratres,  exhorrescitis  quia  dictum     est : Dominus  zelans  est.  O  anima  ecclesiae,  o  illa  coniux,  times  uirum zelantem  :  serua castitatem.